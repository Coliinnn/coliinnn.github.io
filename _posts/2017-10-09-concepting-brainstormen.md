---
layout: post
title: "Concepting! Brainstormen!"
author: "Colin Ganzevoort"
categories: blog
---

#### Dit is een series waarin ik mijn ervaringen deel als nieuwe student in de hoofdfase van de opleiding [CMD](https://nhl.nl/opleiding/voltijd/communication-multimedia-design). Ik zit in de minor GD3D, een bundeling van de twee minors Game Design en 3D; dit is het eerste semester waarin de combinatie van minors geprobeerd wordt.

##### Donderdag 28 september hebben we nog een conceptsessie gehad, met veelbelovende resultaten

Nadat we maandag hebben gepraat met de opdrachtgever zijn we nu verder gegaan met brainstormen. We hadden al wel globale ideeën zoals die van SAIL en iets met VR, maar wisten niet precies hoe en wat. Dat hebben we in deze conceptsessie concreet bedacht.

We hebben ons niet zozeer aan bepaalde methodes gehouden. We willen de methodes juist wat loslaten zodat we niet daar in blijven haken; veel mensen doen dat wel volgens de conceptingsdocenten. We hebben een aantal vragen gesteld. We begonnen met, “Wat weten we?”, waarna we verder gingen met “Wat voor verhaal willen we uitbeelden en hoe?”. Daarna vroegen we ons af hoe we over kunnen brengen dat zevenhonderd mensen echt _heel_ veel is. We hebben de vragen met zijn allen beantwoordt en zijn in het proces op een aantal goede ideeën gekomen.

![](https://cdn-images-1.medium.com/max/1600/1*tsOX84GSQ0qE0DvnQ5CC8g.png)
<figcaption>Een screenshot van de Brain Fuel app voor iOS</figcaption>

Na de vragen in rondes te hebben beantwoordt hebben we ook nog gebruik gemaakt van de Brain Fuel app. Dat is de app van de mensen waarvan we eerder de brainstorm workshop hadden en het is eigenlijk best een hele leuke manier van concepting. Het heeft ons ook nu zeker wel geholpen. Het is heel simpel: er is een kaart op het scherm van een compleet ongerelateerd onderwerp. Vervolgens proberen we daar dingen van ons project aan te koppelen. Dat hebben we een aantal keer gedaan met verschillende kaarten.

Uiteindelijk kwamen we tot deze conclusie:

> Als we alles combineren komen we uit op een concept waarbij er gebruik gemaakt wordt van verschillende ideeën en vormen van media om mensen te beïnvloeden tijdens het SAIL evenement in Amsterdam. Het begint met posters (voorbeelden hieronder) en dan wordt de zeeman/matroos geïntroduceerd. Die wordt geportretteerd als held die ons rijkdommen toebracht in de Gouden Eeuw. Vervolgens begint de subtiele overgang naar de donkere kant: men komt terecht in de Escapeless Room waar de matroos te zien is die de luiken dichttimmert en de mensen opsluit. Ook is de live verdrinking show te zien. Dan komt de final countdown in zicht en komt de clue: Er zijn zevenhonderd slaven dood gegaan in die tijd omdat wij Nederlanders daar zo in handelden. De bemanning heeft uit angst niets gedaan om de slaven te redden en heeft juist moeite gedaan om de slaven extra goed op te sluiten. De mannen komen terug in Nederland en worden als helden ontvangen. Het gezonken schip met alle slaven is tot op de dag van vandaag nog niet teruggevonden.

Nadat de conceptsessie voltooid was heb ik de taak op me genomen om de sessie te verwerken en visualiseren. Ik heb eerst alles in een document beschreven en daarna gebruik gemaakt van mijn nieuwe programma [Mindnode](https://mindnode.com){:target="_blank"} om het concept op een prachtige manier te visualiseren. Hier is een interactieve versie van de mindmap te zien: [my.mindnode.com](https://my.mindnode.com/KBU8H9FiLGAiDLMh7sAyRf2JpdqqcABBNCPxcV5j){:target="_blank"}

![](https://cdn-images-1.medium.com/max/1600/1*qj0xUoYLqgZp27iQVeXXZg.jpeg)
<figcaption>Dit was wat we gebruikten tijdens het brainstormen om dingen mee te visualiseren</figcaption>