---
layout: post
title: "Voortgangsgesprek met de opdrachtgever"
author: "Colin Ganzevoort"
categories: blog
---

#### Dit is een series waarin ik mijn ervaringen deel als nieuwe student in de hoofdfase van de opleiding [CMD](https://nhl.nl/opleiding/voltijd/communication-multimedia-design). Ik zit in de minor GD3D, een bundeling van de twee minors Game Design en 3D; dit is het eerste semester waarin de combinatie van minors geprobeerd wordt.

##### Nog een belafspraak, via Skype

Vrijdag hadden we weer een bel afspraak met de opdrachtgever. We hebben een aantal onderwerpen doorlopen met hem en nogmaals gevraagd wat het doel van de opdracht was, op aanraden van de docenten. Het was fijn geweest als we een concreet antwoord hadden gekregen maar toen we het vroegen was het nog steeds niet super duidelijk. We hebben met de groep maar besloten dat onze opdrachtgever een historicus is, wat ook zo is, die gewoon zijn verhaal kwijt wil bij de mensen. Hij wil zo veel mogelijk aandacht voor zijn onderwerpen en expertise maar daar zal verder niet een uitgebreide reden achter zitten, zoals het verzamelen van geld wat we eerst dachten dat het doel was.

Verder hebben we het gehad over het storyboard dat we hadden opgestuurd, dat vond hij “heel prima”. Ook ons algemene concept en zelfs de shockerende factor was de opdrachtgever positief over. Goed nieuws allemaal! De opdrachtgever benadrukte dat het project strict over de WIC gaat en niet over de VOC, oppassen voor die fout dus. Ook vroeg hij zich af of het wel een goed idee was dat we projectoren gebruikten in een ruimte gebruiken, wij gaan kijken of het te realiseren is of dat het te moeilijk is.

![](https://cdn-images-1.medium.com/max/1600/1*SvCulJ44Mn929Y05F2ewnQ.jpeg)

De opdrachtgever vind wel dat het waarschijnlijk een minder goed idee is om het perspectief van de bemanning te gebruiken; hij denkt dat het handiger is om perspectief van een rat of vogel te gebruiken. Wat betreft de clue hint de opdrachtgever in het gesprek meer naar het drama zelf en hoe onrechtvaardig er met de bemanning is omgegaan; ze zijn namelijk niet veroordeeld.

Nadat het gesprek afgerond was hebben we met de groep overlegd en hebben we het gehad over wat de volgende stap zou zijn. Het werd duidelijk dat de opdrachtgever een landelijke discussie wil creëren en niet zozeer geld wil verdienen. Het gaat dus om een soort van campagne. Het gevolg van een landelijke discussie over bepaalde onderwerpen is dat er al snel mensen zullen zijn die meer interesse tonen in het onderwerp. Voorheen hebben ze daar misschien nooit aan gedacht maar als het in de media is en mensen praten erover is er een grote kans dat een bepaald aantal mensen blijvende interesse krijgt in de onderwerpen.

Vervolgens was de vraag hoe we een grootschalige discussie starten; dat kan door de Tweede Kamer proberen te bereiken of het publiek. Er is ook de Sinterklaas intocht vlak voor het huis van één van de groepsleden, daar kunnen we misschien wel wat geks doen om aandacht te trekken.

Ook iets dat we ons moeten beseffen, en dat klinkt heel onsympathiek maar dat is hoe het was, is dat het gevoel dat wij hebben als een stal met kippen verbrand wordt gelijk is aan het gevoel dat de mensen vroeger hadden bij een groot aantal slaven die verdronken. De slaven waren niet veel meer waard dan vee. De slaven werden gedehumaniseerd en de opdrachtgever wil dat precies dat ook een deel wordt van de Nederlandse cultuur. De vraag is dan echter, beweert de opdrachtgever dat Nederlanders niet afweten van de slavernij? Dat is natuurlijk niet wat hij zegt, maar we mogen er van uit gaan dat de gemiddelde Nederlander wel weet hoe Nederland omging met de slavernij en het staat ook zeker wel in de geschiedenis boeken.

Het doel van de opdrachtgever is om de cultuur over te brengen en dat wil hij doen door het onderwerp zo veel mogelijk bespreekbaar te maken. Dat doe je dus door zo’n onderwerp aan te snijden bij het Nederlandse publiek. We hebben wel even gediscussieerd over de vraag of we Den Haag wel of niet bij ons plan moeten betrekken. Want wat gaat de politiek met onze discussie doen? Of waar discussiëren ze überhaupt over? Er valt niet veel meer te zeggen dan “Oh, oke. Het is gebeurd en dat was onmenselijk”. De verantwoordelijke personen kunnen moeilijk nog gestraft worden. In ieder geval, we gaan de link leggen met iets actueels om een discussie te starten. We moeten wel oppassen dat het heel snel fout kan gaan lopen omdat het toch wel een vrij controversieel onderwerp is. Maar dat maakt niet super veel uit. Een bekende, relevante uitspraak is _“there is no such thing as bad publicity”_.